# cookie-management-tool
Cookie Management Tool


<p>Alat je pisan u programskom jeziku C# zbog čega je pokretljiv samo na distribucijama Microsoft Windows operacijskog sustava (i to na suvremenijim – aplikacija je testirana samo na 3 računala do sada s operacijskim sustavom Windows 10). Alat nakon pokretanja prvo vrši detekciju do sada instaliranih web-preglednika. Sljedeći web-preglednici su za sada podržani:</p>
<ul>
<li>Mozilla Firefox</li>
<li>Google Chrome</li>
<li>Internet Explorer</li>
<li>Microsoft Edge</li>
</ul>
<p>Odabirom nekog od web-preglednika iz padajućeg izbornika, prikazuju se u kontroli s karticama (engl. Tab Control) kartice čiji su nazivi jednaki postojećim profilima na odabranom web-pregledniku. Otvaranjem neke od tih kartica se u tablici prikazuje popis kolačića koji se nalaze na odabranom web-pregledniku i pripadajućem profilu. Rad s profilima omogućuju Chrome i Firefox web-preglednici, a Internet Explorer nudi dva defaultna profila – jedan koji je aktivan dok je korisnik u Protected način rada, a drugi dok nije (navedeno se bira u postavkama Internet Explorera).</p>
<p>U padajućem izborniku se može odabrati i prikaz kolačića svih web-preglednika. Time se prikazuju kolačići svih profila svih web-preglednika.</p>
<p>Omogućena je i pretraga ili filtriranje kolačića – potrebno je u tražilicu na vrhu prozora unijeti uzastopni niz znakova koji se pretražuje te se vrši pretraga kolačića po zadanim kriterijima. Moguće je iz padajućeg izbornika odabrati atribut po kojem se želi vršiti filtriranje (ili se može odabrati opcija da se vrši pretraga po svim atributima – ne baš svima, već po web-domeni, nazivu i vrijednosti kolačića). Također je kod filtriranja moguće definirati trebaju li se kod pretrage razlikovati velika i mala slova te da li je traženi pojam podniz vrijednosti atributa kolačića ili njegova egzaktna vrijednost.</p>
<p>Označavanjem jednog ili više kolačića iz tablice, može se izvršiti operacija brisanja klikom na istoimenu tipku. Brisanje se može vršiti kod svih podržanih web-preglednika pa čak i dok se pregledava popis kolačića svih profila svih preglednika.</p>
<p>Ujedno je moguće dodavanje i ažuriranje kolačića i svih njihovih vrijednosti (ne baš svih – npr. Internet Explorer ima mogućnost definiranja mnoštva stanja putem zastavica, ali s obzirom da Firefox i Chrome pamte samo stanja „secure“ i „http-only“, kod Internet Explorera se tako mogu definirati isto ta 2 spomenuta stanja, a ostala druga poprimaju defaultnu vrijednost). Dodavanje i ažuriranje kolačića nije moguće za Microsoft Edge web-preglednik – razlog je nepostojanost API funkcija operacijskog sustava za postavljanje navedenog, dok ručno ne predstavlja veliki problem pronalazak i definiranje vrijednosti kolačića, koliko je problem što se ti kolačići tada proglase nevažećima jer bi ih ujedno trebalo i ažurirati u „bazi podataka“ Microsoft Edge-a, tj. u webcachev01.dat datoteci za koju sam pronašao alate za čitanje, ali ne i za modificiranje. Ažuriranje kolačića se vrši označavanjem željenog kolačića koji se želi ažurirati u glavnome prozoru, a nakon toga se pritisne tipka za ažuriranje.</p>
<p>Moguće je ujedno i izvršiti dodavanje i ažuriranje kolačića na više web-preglednika – kod dodavanja ili ažuriranja se u novo-otvorenom prozoru na dnu u tablici odaberu odredišni web-preglednici u koje se žele kolačići uvesti. S obzirom da neki web-preglednici mogu imati više profila (čime se razdvajaju Internet artefakti po svakom od njih, ovisno o tome koji je bio korišten dok se tim artefaktima pristupali), moguć je nakon odabira ciljanog web-preglednika za pohranu odabrati profile na koje se žele uvesti promjene.</p>
<p>Google Chrome omogućuje kriptiranu pohranu vrijednosti kolačića pa kod svakog dodavanja i ažuriranja kolačića se ponudi mogućnost kriptiranja. Ako je do sada bila pohranjena kriptirana vrijednost, moguće ju je pohraniti kao nekriptiranu i obratno.</p>
<p>Za pohranu kolačića Internet Explorera koji će biti dostupni u njegovom zaštićenom načinu rada, potrebno je otvoriti potprogram (koji je također uključen u programsko rješenje), a koji radi istu operaciju kao i dok pohranjuje obične kolačiće, ali u procesu koje je niske razine integriteta (engl. low integrity level) s obzirom da se takvi kolačići pohranjuju u direktoriju s većinom razinom zaštite pristupa.</p>
